---
title: "O nás"
date: "2024-05-05T18:40:13.745Z"
draft: false
description: "Vítáme Vás na našich stránkách."
image: /images/kapela.jpg
---

Skupina se objevila na scéně v roce 2013. Prvopočátkem jejího vzniku byl příchod zpěvačky a kytaristky Martiny Kuželové přezdívané Kuželka ke dvěma již delší dobu spolu hrajícím muzikantům Vokymu (Petr Vokálek - zpěv, kytara) a Josephovi (Josef Plavajka - zpěv, housle), kteří spolu vystupovali už dříve v několika různých udebních uskupeních. Trio se už od svého počátku věnovalo akustickým úpravám světových i českých popových a rockových hitů.

Po několika setkáních kdosi z tria přišel na nápad přizvat rytmický nástroj, a poněvadž byl daleko sympatičtější cajon než velká bicí souprava, tak se tedy mezi členy objevil Josef Vinopal zvaný též Brandy. Protože se kvartet nemohl zbavit pocitu, že tu „stále něco chybí”, byl po několika zkouškách osloven Marcel Tvardík přezdívaný Mandel, aby obohatil repertoár o přítomnost basové kytary.

Uskupení se shodlo na názvu „Zfleku” a vyrazilo se svým repertoárem z prostor malých hospůdek a klubů i na větší pódia v Čechách a v zahraničí.

Začátkem roku 2014 prošla drobnou změnou v obsazení, kdy Josefa Vinopala vystřídal na jeho postu vždy „usměvavý” Jiří Kluch. Jeho příchodem dostala kapela částečně i nový zvuk, který ji oddělil od ostatních kapel podobného typu a zaměření. V roce 2016 opustil skupinu baskytarista Marcel a jeho místo více než plnohodnotně zaplnil Marek Sklenář. V této sestavě skupina působí na domácí scéně i v zahraničí již několik let.
